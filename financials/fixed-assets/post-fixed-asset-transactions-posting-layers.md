---
title: "Pamatlīdzekļu transakciju grāmatošana grāmatošanas līmeņos"
description: "Šajā rakstā ir sniegts pārskats par pamatlīdzekļu transakciju grāmatošanas līmeņa funkcionalitāti."
author: twheeloc
manager: AnnBe
ms.date: 04/25/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: AssetBookTable, LedgerJournalTransAsset
audience: Application User
ms.reviewer: twheeloc
ms.search.scope: Core, AX 7.0.0, Operations, UnifiedOperations
ms.custom: 3001
ms.assetid: 7dabde57-0843-47c3-85ef-f36b6f472e30
ms.search.region: Global
ms.author: saraschi
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: 2d65dca16cf4ead60c8664066828240c82e58a4f
ms.contentlocale: lv-lv
ms.lasthandoff: 05/25/2017


---

# <a name="post-fixed-asset-transactions-to-posting-layers"></a>Pamatlīdzekļu transakciju grāmatošana grāmatošanas līmeņos

[!include[banner](../includes/banner.md)]


Šajā rakstā ir sniegts pārskats par pamatlīdzekļu transakciju grāmatošanas līmeņa funkcionalitāti.

Pamatlīdzeklis bieži tiek nolietots dažādos veidos dažādiem nolūkiem. Nolietojums nodokļu nolūkiem tiek aprēķināts, izmantojot pašreizējos nodokļu nosacījumus, lai sasniegtu visaugstāko iespējamo nolietojumu pirms nodokļiem, bet nolietojums pārskata nolūkos tiek aprēķināts atbilstīgi uzskaites noteikumiem un standartiem. Dažādi nolietojuma veidi tiek aprēķināti un ierakstīti atsevišķi grāmatošanas līmeņos.

Katra pamatlīdzeklim piesaistītā grāmata ir iestatīta noteiktam grāmatošanas līmenim, kuram ir vispārējā nolietojuma mērķis. Ir desmit grāmatošanas līmeņi: Pašreizējais, Operācijas, Nodokļi un septiņi līmeņi, kuru tips ir Pielāgots. Jūs varat arī atslēgt grāmatas grāmatošanu virsgrāmatā, iestatot laukam Grāmatot virsgrāmatā opciju Nē. Pēc tam laukam Grāmatošanas līmenis tiek automātiski iestatīta opcija Nav. Parasti grāmatas, kas netiek grāmatotas Virsgrāmatā, tiek izmantotas nodokļu pārskatu veidošanai. Šī pieeja sniedz papildu pielāgojamības iespējas pamatlīdzekļu grāmatas vēsturisko transakciju dzēšanai, jo tās nav iekļautas Virsgrāmatā.

Pamatlīdzekļu žurnāli tiek definēti, izmantojot lapu Žurnālu nosaukumi sadaļā Virsgrāmata > Žurnāla iestatījumi > Žurnālu nosaukumi. Katrs žurnāls, kur varat grāmatot nolietojumu, tiek definēts pēc žurnāla nosaukuma tikai vienā grāmatošanas līmenī. Grāmatošanas līmeni žurnālā nevar mainīt. Šis ierobežojums palīdz nodrošināt, ka katra grāmatošanas līmeņa darbības atrodas atsevišķi. Katram grāmatošanas līmenim jāizveido vismaz viens žurnāla nosaukums. Ja izmantojat grāmatas, kas netiek grāmatotas Virsgrāmatā, ir jāizveido arī žurnāls, kura grāmatošanas līmenim ir iestatīta opcija Nav.

Varat norādīt virsgrāmatas kontus pamatlīdzekļu darbībām lapā Pamatlīdzekļu grāmatošanas metodes. Katrai grāmatošanas metodei jāatlasa atbilstīgs darbības tips un grāmata un pēc tam jāpiešķir virsgrāmatas konti. Iestatiet grāmatošanas metodes ierakstu katrai grāmatai, kas tiek grāmatota virsgrāmatā.

> [!NOTE] 
> Izmantojot atvasinātās grāmatas, varat vienlaikus grāmatot transakcijas dažādos grāmatošanas līmeņos. Izveidojiet primārās grāmatas darbības žurnālā, kura grāmatošanas līmenis atbilst grāmatas grāmatošanas līmenim. Grāmatošanas laikā atvasinātās grāmatas darbības tiek grāmatotas atbilstīgajos grāmatošanas līmeņos.

Papildinformāciju skatiet tēmās [Atvasinātās grāmatas](derived-books.md) un [Grāmatošana, izmantojot atvasinātās grāmatas](post-derived-value-models.md).



