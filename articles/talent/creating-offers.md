---
title: Piedāvājumu izveide, apstiprināšana un parakstīšana
description: Šajā tēmā ir aprakstīts, kā izveidot, apstiprināt un parakstīt piedāvājumu kandidātam, izmantojot programmu Dynamics 365 for Talent.
author: andreabichsel
manager: AnnBe
ms.date: 02/26/2019
ms.topic: article
ms.prod: ''
ms.service: dynamics-365-talent
ms.technology: ''
ms.search.form: ''
audience: Application User
ms.reviewer: anbichse
ms.search.scope: Talent, Core
ms.custom: ''
ms.assetid: ''
ms.search.region: Global
ms.author: anbichse
ms.search.validFrom: 2018-10-19
ms.dyn365.ops.version: Talent October 2018 update
ms.openlocfilehash: 8b2b49621624e937bed310c9d3f3193a10b38290
ms.sourcegitcommit: 608e68b603afef9eb98d8fb25e90109c2473ef87
ms.translationtype: HT
ms.contentlocale: lv-LV
ms.lasthandoff: 03/19/2019
ms.locfileid: "859647"
---
# <a name="creating-approving-and-signing-offers"></a>Piedāvājumu izveide, apstiprināšana un parakstīšana

[!include[banner](../includes/banner.md)]

Daudzos gadījumos procesam, kura ietvaros tiek sagatavota piedāvājuma pakotne kandidātam, ir jābūt ļoti ātram.
Attract administratora izveidoto veidņu izmantošana samazinās laiku un darbu, kas piedāvājumu veidotājiem nepieciešams, lai sagatavotu un nosūtītu piedāvājumus kandidātam.

## <a name="create-an-offer"></a>Piedāvājuma izveide

Kad ir ieslēgta piedāvājumu pārvaldības programma, jebkurš lietotājs, kuram ir par pieņemšanu darbā atbildīgā vadītāja vai personāla atlases darbinieka loma, var sagatavot piedāvājuma pakotni kandidātam. Lai sagatavotu piedāvājumu, veiciet šādas darbības.

1.  Pārejiet uz darbu un kandidāta pieteikumu, kuram veidojat piedāvājumu.

1.  Atveriet sadaļu **Piedāvājuma posms** un noklikšķiniet uz **Sagatavot piedāvājumu**.

    Jūs tiksit novirzīts uz piedāvājumu programmu, kur var redzēt kandidātu ar statusu **Jauns**. Jūs varat arī skatīt citus piedāvājumus, kuros piedalāties kā veidotājs vai apstiprinātājs.

1.  Noklikšķiniet uz **Sagatavot piedāvājumu**. 
    
    Tiks parādītas vairākas dažādas piedāvājuma pakotnes, kuras padarījis pieejamas administrators.

1.  Atlasiet pakotni un noklikšķiniet uz **Gatavs**, lai sāktu piedāvājuma sagatavošanu.

    Piedāvājuma pakotnes veidne tiek ielādēta ar aizpildītu attiecīgā darba un kandidāta informāciju piedāvājumā.

1.  Visi piedāvājuma datu vietturi, kas ietilpst piedāvājuma pakotnē, ir redzami mērķlapā. Šajā lapā var aizpildīt visas pakotnē ietvertās vērtības.

    Mērķlapā arī var redzēt visu piedāvājuma dokumentu veidnes, kas ir attiecīgās piedāvājuma pakotnes sastāvdaļa.

1.  Tagad var būt iespējams rediģēt piedāvājuma saturu atkarībā no tā, kā administrators ir konfigurējis veidni.

1.  Ja nepieciešams noņemt dokumentus, kas atzīmēti kā neobligāti, to var izdarīt.

1. Kad visi piedāvājuma datu vietturi ir aizpildīti, noklikšķiniet uz **Saglabāt**, lai saglabātu piedāvājuma melnrakstu.

>[!NOTE]
> Pēc tam, kad melnraksts ir saglabāts, var dzēst piedāvājuma melnraksta versiju vai atlasīt jaunu pakotnes veidni, ja nepieciešams.


## <a name="approve-an-offer"></a>Piedāvājuma apstiprināšana

Vairākumam piedāvājumu ir jāveic apstiprināšanas process, lai pārliecinātos, ka piedāvājums atbilst nepieciešamajiem standartiem. Ja piedāvājums neatbilst standartiem, piemēram, ja piedāvājuma veidotājs neievēroja piedāvājuma datu kārtulas un laboja vērtības piedāvājumā, tiks paredzēta apstiprināšanas procesa veikšana. Lai nosūtītu piedāvājumu apstiprināšanai, veiciet šādas darbības.

1.  Kad piedāvājums ir melnraksta stāvoklī, pievienojiet apstiprinātājus sadaļā **Apstiprinātāju panelis**. 
    >[!NOTE]
    > Par pieņemšanu darbā atbildīgie vadītāji tiek pievienoti kā apstiprinātāji pēc noklusējuma. Kā attiecīgā piedāvājuma apstiprinātāju var izvēlēties jebkuru lietotāju no jūsu organizācijas.

1.  Ja nepieciešams, piešķiriet apstiprinātājus secīgas apstiprināšanas metodes vai paralēlas apstiprināšanas metodes ietvaros. Šī opcija būs pieejama tikai tad, ja to ir attiecīgi konfigurējis administrators.
    >[!NOTE]
    > Ja apstiprināšanas process ir secīgs, nepieciešamības gadījumā var rediģēt apstiprinātāju secību.

1.  Kad apstiprināšanas ķēdes definēšana ir pabeigta, varat rediģēt apstiprinājuma e-pasta ziņojuma saturu un pēc tam nosūtīt paziņojumu apstiprinātājiem. Noklikšķiniet uz **Nosūtīt apstiprinātājiem**.
    >[!NOTE]
    > Nestandarta piedāvājuma gadījumā ir jāsniedz pamatojums.

1.  Ja piedāvājuma veidotāji izvēlas izlaist apstiprinātāju, viņi var ievadīt piezīmi un pāriet pie nākamā apstiprinātāja.

Apstiprinātāji saņems e-pasta ziņojumu ar lūgumu apstiprināt piedāvājumu. Viņi var noklikšķināt uz saites e-pasta ziņojumā, lai atvērtu piedāvājumu, pārskatītu visu piedāvājuma pakotni un apstiprinātu to vai nosūtītu atpakaļ piedāvājuma veidotājam. Piedāvājuma apstiprinātājiem būs jāpievieno papildu piezīme, ja tie noraida piedāvājuma pakotni turpmāku labojumu veikšanai. 

Gadījumos, ja tiek izveidota jauna piedāvājuma versija, pirms apstiprinātājs veic kādu darbību, apstiprinātājs nevarēs apstiprināt vai noraidīt piedāvājumu.

## <a name="offer-versioning"></a>Piedāvājumu versiju izveide 

Kad piedāvājums ir apstiprināts vai nosūtīts atpakaļ turpmākiem labojumiem, var izvēlēties opciju **Iespējot rediģēšanu**, lai izveidotu jaunu piedāvājuma versiju. Uz jauno piedāvājuma versiju tiek pārnestas visas piedāvājuma datu vērtības un apstiprinātāju saraksts no pēdējās versijas. 

Apstiprinātāji var pārslēgties starp dažādām piedāvājumu versijām, ja attiecīgās versijas ar tiem tika kopīgotas apstiprināšanai. Turklāt apstiprinātājs vai piedāvājuma veidotājs var izvēlēties dzēst noteiktu piedāvājuma versijas melnrakstu, lai atgrieztos pie iepriekšējā stāvokļa.


## <a name="send-an-offer-to-a-candidate"></a>Piedāvājuma nosūtīšana kandidātam 

Kad piedāvājums ir saglabāts, apstiprināts un gatavs nosūtīšanai kandidātam, noklikšķiniet uz **Nosūtīt kandidātam**.

Pastāv vairākas darbības, kuras var veikt pirms piedāvājuma nosūtīšanas kandidātam.
-  Var apskatīt dokumentu sarakstu, kuri ietilpst piedāvājuma pakotnē, kas tiks nosūtīta kandidātam.

-  Var norādīt piedāvājuma beigu datumu. Ir paredzēts, ka kandidāti pieņems vai noraidīs piedāvājumu pirms beigu datuma.  Kandidātam tiks nosūtīts atgādinājums 48 stundas pirms piedāvājuma derīguma termiņa beigām.

-  Iespējams, ka vēlēsities iekļaut piedāvājuma pieņemšanas procesā papildu dokumentus. Jums būs iespēja norādīt nepieciešamo dokumentu tipu.

- Elektroniskā paraksta opcija: pastāv divi veidi, kā izveidot savienojumu ar izvēlēto elektroniskā paraksta nodrošinātāju. Dodieties uz cilnes **Piedāvājums** sadaļu **Lietotāja iestatījumi** un sadaļā **Savienojumi** izveidojiet savienojumu ar **Adobe Sign** vai **DocuSign**. Vai arī jums tiks lūgts pievienot lapu **Nosūtīt piedāvājumu kandidātam**, ja savienojums vēl nav izveidots, pamatojoties uz lietotāja iestatījumiem. Elektroniskā paraksta kontu nepieciešams pievienot tikai vienu reizi. Visām viena lietotāja turpmāk nosūtītajām piedāvājumu pakotnēm tiks izmantota viena un tā pati licence. 

### <a name="adobe-sign"></a>Adobe Sign
Ja par vēlamo elektroniskās parakstīšanas metodi tika izvēlēta programma Adobe Sign, šajā darbībā piedāvājuma veidotājiem ir jāpievieno Adobe Sign licence. 

### <a name="docusign"></a>DocuSign
Ja par vēlamo elektroniskās parakstīšanas metodi tika izvēlēta programma DocuSign, piedāvājuma veidotājiem ir jāpievieno DocuSign licence. Pēc pierakstīšanās noklusējuma konts un atļaujas, kas saistītas ar lietotāja DocuSign profilu, ir savienotas ar programmu Talent Attract. 

-  Nepieciešamības gadījumā var skatīt un rediģēt e-pasta veidni.

Kad piedāvājums ir gatavs un jūs noklikšķināt uz **Nosūtīt kandidātam**, kandidāts saņems e-pasta ziņojumu, ka piedāvājums ir pieejams skatīšanai.

>[!NOTE]
> Ja izmantojat Adobe Sign vai DocuSign un rodas kļūda, nosūtot piedāvājumu kandidātam, pamēģiniet atvienot un atkāroti pievienot elektroniskā paraksta lietotāja kontu, izmantojot sadaļu **Lietotāja iestatījumi**. Ja problēma netiek novērsta, sazinieties ar mūsu atbalsta dienestu, izmantojot saiti **Ziņot par problēmu**.

## <a name="candidates-actions-after-receiving-an-offer"></a>Kandidāta darbības pēc piedāvājuma saņemšanas

Pēc tam, kad kandidātam ir paziņots, ka viņam ir pieejams piedāvājums, viņš var noklikšķināt uz saites e-pasta ziņojumā, lai atvērtu programmas informācijas paneli un skatītu piedāvājumu. Informācijas panelī kandidātam tiks rādītas visas aktivitātes, kuras viņam ir jāpabeidz.

1.  Lai apskatītu piedāvājumu un visus saistītos dokumentus, kandidātam jānoklikšķina uz **Skatīt piedāvājumu**.

    Kandidāti arī var lejupielādēt piedāvājuma pakotni zip formātā.

1.  Lai pieņemtu piedāvājumu, kandidātiem jānoklikšķina uz **Pāriet uz parakstu** katram dokumentam, kas ietilpst piedāvājuma pakotnē.

1.  Kad visi dokumenti ir atsevišķi parakstīti un pieņemti, kandidātam ir jāpabeidz pieņemšanas process, noklikšķinot uz **Pieņemt piedāvājumu** lapas augšdaļā.

1.  Lai noraidītu piedāvājumu, kandidātam jānoklikšķina uz **Noraidīt piedāvājumu** lapas augšdaļā, jāatlasa atbilstošais iemesls, nepieciešamības gadījumā jāpievieno komentārs un pēc tam jānoklikšķina uz **Noraidīt**.

1.  Pēc piedāvājuma pieņemšanas vai noraidīšanas, kandidāts var palikt piedāvājumu skatā vai atgriezties programmas informācijas panelī.

1.  Ja piedāvājuma pieņemšanas procesa ietvaros tiktu pieprasīti citi dokumenti, kandidātam būtu jāaugšupielādē nepieciešamie dokumenti un jāatzīmē tie atbilstoši pieprasītajam dokumentu tipam.

1.  Piedāvājuma veidotājam tiks nosūtīts paziņojums, kad visi dokumenti ir augšupielādēti un piedāvājuma pakotne ir parakstīta.


## <a name="withdrawing-an-offer"></a>Piedāvājuma anulēšana

Piedāvājumu kandidātam var anulēt jebkurā brīdī dažādu iemeslu dēļ. 
1.  Anulējiet piedāvājumu, noklikšķinot uz daudzpunktes pogas (**…**), un pēc tam noklikšķiniet uz **Anulēt piedāvājumu**. 

2. Tiks parādīts ziņojums ar jautājumu, vai kandidātam ir paziņots par statusa izmaiņām. Ja kandidātam vēl nav paziņota informācija, būs pieejama iespēja nosūtīt e-pasta ziņojumu kandidātam, informējot viņu par turpmākajām darbībām. 

   Kandidātam vairs nebūs pieejams piedāvājums.


## <a name="closing-an-offer"></a>Piedāvājuma slēgšana 

Kad piedāvājums ir pieņemts, noraidīts vai anulēts un nav nepieciešams veikt papildu darbības, varat aizvērt piedāvājumu, lai attiecīgajai piedāvājuma pakotnei nevarētu veikt turpmākus labojumus.
