---
title: "Kandidātu piesaiste, izmantojot potenciālo kandidātu kopas"
description: "Šajā tēmā ir paskaidrots, kā izveidot un iestatīt potenciālo kandidātu kopas programmā Attract."
author: 
manager: AnnBe
ms.date: 10/22/2018
ms.topic: article
ms.prod: 
ms.service: dynamics-365-talent
ms.technology: 
ms.search.form: 
audience: Application User
ms.reviewer: josaw
ms.search.scope: Talent, Core
ms.custom: 
ms.assetid: 
ms.search.region: Global
ms.author: rschloma
ms.search.validFrom: 2018-22-15
ms.dyn365.ops.version: Talent October 2018 update
ms.translationtype: HT
ms.sourcegitcommit: 2eb46f436305a4c81ea99553e4dc07288ee74008
ms.openlocfilehash: cac68799ee5b6e2c8f864acf6d1677a7213b4aaf
ms.contentlocale: lv-lv
ms.lasthandoff: 10/22/2018

---

# <a name="source-candidates-by-using-talent-pools"></a>Kandidātu piesaiste, izmantojot potenciālo kandidātu kopas

[!include[banner](../includes/banner.md)]


Personāla atlases darbinieki un par pieņemšanu darbā atbildīgie vadītāji var apstrādāt kandidātus, izmantojot programmas Attract funkciju Potenciālo kandidātu kopas. Potenciālo kandidātu kopas var jums palīdzēt sekot līdzi visiem kandidātiem, kas piesakās uz vakancēm jūsu uzņēmumā, un mijiedarboties ar šiem kandidātiem.

## <a name="create-and-share-a-talent-pool"></a>Potenciālo kandidātu kopas izveide un kopīgošana

Potenciālo kandidātu kopas var izveidot jebkurš lietotājs, kuram ir piešķirta loma Personāla atlases darbinieks, Par pieņemšanu darbā atbildīgais vadītājs vai Attract administrators. Potenciālo kandidātu kopas īpašnieks var arī kopīgot šo kopu ar citiem lietotājiem, lai lietotāju, jo īpaši personāla atlases darbinieku, grupas varētu skatīt koplietotu kandidātu kopu.

Potenciālo kandidātu kopas līdzstrādnieki var skatīt kopā ietverto kandidātu sarakstu. Viņi var arī pievienot kopai kandidātus vai noņemt kandidātus no tās.

Lai izveidotu un kopīgotu potenciālo kandidātu kopu, veiciet tālāk norādītās darbības.

1. Attract sākumlapas kreisajā navigācijas rūtī atlasiet **Potenciālo kandidātu kopas**.

    Cilnē **Manas kandidātu kopas** tiek rādītas visas potenciālo kandidātu kopas, kurām varat piekļūt, kā arī informācija par katru no tām. Ir sniegta informācija par kopas īpašnieku un tajā ietverto kandidātu skaitu.

1. Augšējā labajā stūrī atlasiet **+Jauna**, lai atvērtu dialoglodziņu **Potenciālo kandidātu kopas izveide**.
1. Ievadiet unikālu potenciālo kandidātu kopas nosaukumu.
1. Lai pievienotu personas kā kopas līdzstrādniekus, atrodiet viņu vārdus, izmantojot personu atlasītāju, un pēc tam pievienojiet šīs personas sarakstam. Potenciālo kandidātu kopu varat kopīgot tikai tiem lietotājiem, kuriem ir piešķirta loma Personāla atlases darbinieks, Par pieņemšanu darbā atbildīgais vadītājs vai Attract administrators.
1. Atlasiet **Pievienot**, lai izveidotu potenciālo kandidātu kopu.
     > [!NOTE]
     > Varat arī pievienot līdzstrādniekus potenciālo kandidātu kopai pēc tās izveides. Varat arī pārvaldīt piekļuvi potenciālo kandidātu kopai. Piemēram, varat atsaukt lietotāja tiesības piekļūt potenciālo kandidātu kopai.
     > - Lai pievienotu līdzstrādniekus esošai potenciālo kandidātu kopai, kas pieder jums, cilnē **Manas kandidātu kopas**, potenciālo kandidātu kopas kartiņas augšējā labajā stūrī atlasiet daudzpunktes pogu (**…**) un pēc tam atlasiet **Rediģēt**. Atrodiet personas, izmantojot personu atlasītāju, un pievienojiet šīs personas sarakstam. 
     > - Lai atsauktu lietotāja tiesības piekļūt potenciālo kandidātu kopai, potenciālo kandidātu kopas kartiņas augšējā labajā stūrī atlasiet daudzpunktes pogu (**…**) un pēc tam atlasiet **Rediģēt**. Cilnē **Pārvaldīt piekļuvi** atlasiet atkritumu tvertnes pogu, kas atrodas blakus lietotāja vārdam.

6. Atlasiet **Atjaunināt** lai pabeigtu un saglabātu darbību.

> [!NOTE]
> Lai izveidotu vairāk nekā vienu potenciālo kandidātu kopu, organizācijai ir nepieciešams visaptverošais darbā pieņemšanas papildinājums.

## <a name="add-and-remove-candidates"></a>Kandidātu pievienošana un noņemšana

Potenciālo kandidātu kopas īpašnieks un līdzstrādnieki var pievienot kandidātus potenciālo kandidātu kopai, skatīt tajā ietvertos kandidātus un noņemt kandidātus no tās.

1. Cilnē **Manas kandidātu kopas** atlasiet potenciālo kandidātu kopu, lai to atvērtu.

    Tiek parādīts potenciālo kandidātu kopā ietverto kandidātu saraksts.

1. Ja vēlaties pievienot kandidātus potenciālo kandidātu kopai, atlasiet **+Jauns** augšējā labajā stūrī, lai atvērtu dialoglodziņu **Kandidāta pievienošana**, un pēc tam veiciet vienu no tālāk norādītajām darbībām.

    - Lai pievienotu iekšēju kandidātu, varat meklēt personu pēc e-pasta adreses. Pēc veiksmīgas meklēšanas tiek aizpildīta kandidāta e-pasta adrese, vārds un uzvārds. Ja jums ir pieejams kandidāta CV vai jebkādi saistītie dokumenti par kandidātu, tagad varat tos augšupielādēt. Pēc tam atlasiet **Pievienot**, lai pievienotu kandidātu potenciālo kandidātu kopai.
    - Lai pievienotu ārēju kandidātu, manuāli ievadiet kandidāta e-pasta adresi, vārdu un uzvārdu. Ja jums ir pieejams kandidāta CV vai jebkādi saistītie dokumenti, tagad varat tos augšupielādēt. Pēc tam atlasiet **Pievienot**, lai pievienotu kandidātu potenciālo kandidātu kopai.
    - Lai pievienotu vairākus kandidātus, atlasiet cilni **No Excel**. Pēc tam varat lejupielādēt atbilstošo Microsoft Excel veidni, ievadīt kandidātu informāciju, saglabāt Excel darblapu un augšupielādēt to lietojumprogrammā.

        Ja darblapā tiek atrastas kļūdas, tiek parādīti atbilstoši ziņojumi. Pēc tam varat novērst kļūdas un vēlreiz mēģināt augšupielādēt darblapu. Ja vairs netiek atrasta neviena kļūda, atlasiet **Pievienot**, lai augšupielādētu darblapu. Darblapa tiek apstrādāta fonā, un, kad visi kandidāti ir pievienoti potenciālo kandidātu kopai, jūs saņemat attiecīgu paziņojumu.

1. Lai noņemtu esošu kandidātu no potenciālo kandidātu kopas, šī kandidāta kolonnā **Darbība** atlasiet atkritumu tvertnes pogu.

## <a name="search-and-view-candidate-profiles"></a>Kandidātu profilu meklēšana un skatīšana

Potenciālo kandidātu kopas lietotāji var skatīt kandidāta profilu, LinkedIn informāciju, saistītos dokumentus vai visu pieteikumu vēsturi. Varat arī visā savā kandidātu datu bāzē meklēt jebkuru kandidātu, kas jebkad ir pieteicies jebkurai vakancei jūsu organizācijā vai kas jebkad ir ticis pievienots jebkurai potenciālo kandidātu kopai.

1. Izmantojiet meklēšanas lauku cilnes **Manas kandidātu kopas** augšdaļā, lai meklētu visā savā kandidātu datu bāzē.
1. Meklējiet dažādus profila atribūtus. Atlasiet meklēšanas atribūtu kategoriju, izveidojiet meklēšanas vaicājumu un pēc tam atlasiet pa labi vērstās bultiņas pogu (**-\>**), lai veiktu meklēšanu.

    Varat uzmeklēt kandidātus pēc kandidāta vārda, organizācijas, kurā viņš strādā, atzīmētajām prasmēm, izglītības vēstures, pašreizējā amata vai iegūtā līmeņa, ja šī informācija ir ietverta kandidāta profilā.

    Varat arī izveidot meklēšanas vaicājumu, kurā kā kritēriji tiek izmantoti divi no šiem kritērijiem vai vairāk. Apvienojiet kritērijus, izmantojot operatoru **and**.

    Ja kādi kandidāti atbilst jūsu meklēšanas vaicājumam, tie tiek ietverti meklēšanas rezultātu sarakstā.

1. Lai precizētu rezultātus, varat atjaunināt meklēšanas vaicājumu, izmantojot augšpusē esošo meklēšanas lauku.

    Vai arī izmantojiet labajā pusē esošo viedo filtru sarakstu. Šie viedie filtri tiek dinamiski pielāgoti meklēšanas rezultātiem.

    Meklēšanas rezultātu sarakstā ir ietvertas 20 populārākās prasmes, mācību iestādes, organizācijas utt., kas visbiežāk ir minētas kandidātu sarakstā. Varat pievienot papildu filtrus jebkuram no šiem atribūtiem, lai vēl vairāk precizētu meklēšanas rezultātus.

1. Kad esat atradis kandidātu, atlasiet šī kandidāta rindiņu, lai skatītu kandidāta profilu.

Visiem lietotājiem ir pieejams viens un tas pats kandidātu profilu skats. Atlasiet kandidāta rindiņu meklēšanas rezultātu sarakstā vai potenciālo kandidātu kopā, lai skatītu šī kandidāta profilu. Cilnē **Profils** tiek rādīta visa informācija par prasmēm, darba pieredzi un izglītību, ko kandidāts ir augšupielādējis no karjeras portāla.

- Varat skatīt kandidāta kontaktinformāciju. Varat arī pēc nepieciešamības rediģēt vai atjaunināt informāciju, izmantojot pogu **Rediģēt detalizēto informāciju**.

- Varat pievienot papildu prasmju atzīmes, lai palīdzētu noteikt kandidāta prasmes.

- Varat skatīt visu kandidāta pieteikumu vēsturi. Varat skatīt visas vakances, kam kandidāts ir pieteicies jūsu organizācijā, un šo pieteikumu statusu. Ja esat kādas vakances darbā pieņemšanas grupas dalībnieks, varat atlasīt **Skatīt**, lai skatītu detalizētu informāciju par pieteikumu.

- Cilnē **Dokumenti** tiek rādīti visi dokumenti, ko kandidāts ir pievienojis no sava profila vai kopā ar darba pieteikumiem. Šo cilni var izmantot, lai pārvaldītu kandidāta CV, pavadvēstules, darbu portfeli utt. Varat izmantot šo cilni arī dokumentu pievienošanai.

    Lai skatītu dokumentu, atlasiet dokumenta nosaukumu dokumentu sarakstā. Varat skatīt Microsoft Word dokumentus lietojumprogrammā, izmantojot Microsoft Office 365. Varat arī lejupielādēt dokumentus savā lokālajā datorā, katram dokumentam izmantojot opciju **Lejupielādēt**.

- Cilnē **LinkedIn** tiek rādīta kandidāta LinkedIn informācija. Lai izmantotu šo cilni, jums ir jāizveido savienojums ar savu LinkedIn kontu lietotāja iestatījumu sadaļā un jūsu vidē ir jābūt izveidotam savienojumam ar LinkedIn Recruiter. Papildinformāciju skatiet tēmā [Kandidātu piesaiste, izmantojot LinkedIn Recruiter](./attract-linked-in-recruiter.md).

## <a name="add-candidates-from-a-talent-pool-to-a-job"></a>Kandidātu pievienošana vakancei no potenciālo kandidātu kopas

Meklēšana rezultātu sarakstā vai potenciālo kandidātu kopā ietvertos kandidātus varat pievienot jebkurai aktīvajai vakancei, kas jums ir jāaizpilda. Lai pievienotu kandidātu noteiktai vakancei, veiciet tālāk norādītās darbības.

1. Atrodiet kandidātu, izmantojot meklēšanas opciju, un pēc tam atveriet šī kandidāta profilu. Vai arī atveriet potenciālo kandidātu kopu cilnē **Manas kandidātu kopas**, meklējiet kandidātu savā potenciālo kandidātu kopā un pēc tam atveriet kandidāta profilu.

1. Kandidāta profila lapas augšējā labajā stūrī atlasiet **+Pievienot darbam**. 
     
     Tiek parādīts to vakanču saraksts, ar kurām esat saistīts kā darbā pieņemšanas grupas dalībnieks un personāla atlases darbinieks vai par pieņemšanu darbā atbildīgais vadītājs.

1. Atlasiet vakanci, kurai vēlaties pievienot kandidātu, un pēc tam atlasiet **Pievienot**. Varat arī meklēt vakanci, izmantojot meklēšanas lauku dialoglodziņa **Pievienot kandidātu darbam** augšpusē.

    Ja vakancei ir iespējota aktivitāte Potenciālais kandidāts, kandidāts tiek pievienots posmam **Potenciālais kandidāts**.

    Ja vakancei nav iespējota aktivitāte Potenciālais kandidāts, kandidāts tiek pievienots posmam **Pieteikšanās**. Atkarībā no vakances konfigurācijas kandidāts, iespējams, saņem e-pasta ziņojumu, kurā var skatīt savu pieteikumu.

## <a name="add-candidates-from-a-job-to-a-talent-pool"></a>Vakances kandidātu pievienošana potenciālo kandidātu kopai

Bieži vien vēlaties saglabāt iespēju sazināties ar piemērotiem kandidātiem, kas nav atlasīti noteiktai vakancei. Šādā gadījumā varat pievienot kandidātus potenciālo kandidātu kopai, lai varētu viņus aicināt pieteikties citām turpmākajām vakancēm.

1. Pārejiet uz vakanci, no kuras vēlaties pievienot kandidātu.

1. Atlasiet kandidātu un atveriet šī kandidāta pieteikumu.

1. Pieteikuma lapā atlasiet **Pievienot potenciālo kandidātu kopai**. Tiek parādīts to potenciālo kandidātu kopu saraksts, kurām varat piekļūt.

1. Atlasiet vai meklējiet potenciālo kandidātu kopu un pēc tam atlasiet **Pievienot**, lai pievienotu kandidātu konkrētajai potenciālo kandidātu kopai.

