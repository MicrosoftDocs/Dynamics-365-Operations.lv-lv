---
title: "Atvaļinājumu un prombūtnes laika pārvaldības pārskats"
description: "Šajā tēmā ir sniegts pārskats par atvaļinājumu un prombūtnes laika pārvaldības moduli."
author: ryansandness
manager: AnnBe
ms.date: 08/01/2017
ms.topic: article
ms.prod: 
ms.service: dynamics-365-talent
ms.technology: 
ms.search.form: LeaveAbsenceWorkspace
audience: Application User
ms.reviewer: rschloma
ms.search.scope: Core, Operations, Talent
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: ryansand
ms.search.validFrom: 2017-07-01
ms.dyn365.ops.version: AX 7.0.0
ms.translationtype: HT
ms.sourcegitcommit: 72d4ff5e1311005d3bf43a13e28208cd9b3d1457
ms.openlocfilehash: e59ccde58adb7fae2504d37f8a0bc76110a3348b
ms.contentlocale: lv-lv
ms.lasthandoff: 03/08/2018

---
# <a name="leave-and-absence-management-overview"></a>Atvaļinājumu un prombūtnes laika pārvaldības pārskats

[!INCLUDE [banner](includes/banner.md)]

Modulis **Atvaļinājumu un prombūtnes laika pārvaldība** piedāvā elastīgu struktūru prombūtnes laika pārvaldības procesa definēšanai. Var izveidot atvaļinājumu un prombūtnes plānus, lai noteiktu, kā darbinieki uzkrāj vai kā darbiniekiem tiek piešķirts prombūtnes laiks. Kad visi darbinieki ir reģistrēti plānā, viņi var iesniegt prombūtnes laika pieprasījumus, ko apstiprina vadītāji. Atvaļinājuma laika izsekošana sniedz pirmā līmeņa vadītājiem un personāla vadības (HR) vadītājiem informāciju par to, kurš darbinieks ir prombūtnē un cik daudz prombūtnes laika katram darbiniekam joprojām ir pieejams.  

Ir pieejamas šādas atvaļinājuma un prombūtnes laika pārvaldības funkcijas: 

- **Atvaļinājumu un prombūtnes laika veidu definēšana.**

    Atvaļinājumu veidi definē, kādu veidu prombūtnes laiku darbinieki var pieprasīt. Šos veidus definē lietotājs, tāpēc tos var pielāgot organizācijas vajadzībām. Daži tipiski prombūtnes laika veidi ir apmaksāts atvaļinājums (PTO), atbrīvojums, īstermiņa invaliditāte, piedalīšanās zvērināto tiesā (tipisks Savienotajās Valstīs) un prombūtne smaga zaudējuma gadījumā. 

- **Atvaļinājumu un prombūtnes laika plānu definēšana atbilstoši uzņēmuma vajadzībām.**

    Atvaļinājumu un prombūtnes laika plānus var definēt tā, lai uzkrājumi tiktu veikti ar noteiktu frekvenci, piemēram, ik gadu, ik mēnesi vai divreiz mēnesī. Plānus var definēt arī kā dotāciju, veicot vienu uzkrājumu noteiktā datumā. 

    Atvaļinājuma plānos bieži vien ir iekļautas pakāpes, dažām darbinieku grupām saņemot papildu brīvdienas, pamatojoties uz nostrādāto laika periodu organizācijā. Šīs lietotāja definētās pakāpes sniedz iespēju automātiski reģistrēt papildu brīvdienas, pamatojoties uz definētiem datuma kritērijiem. Atvaļinājuma plānus var arī konfigurēt tā, lai nodrošinātu maksimālu pārnesamo summu vai minimālo atlikumu, kas neļautu darbiniekiem izmantot lielāku papildu brīvdienu laiku, nekā uzkrāts. 

    Tipiskos atvaļinājumu plānos ir ietverti plāni ar pakāpēm, saskaņā ar kurām jauniem darbiniekiem tiek piešķirts 80 stundu apmaksāts atvaļinājums un 120 stundu papildu brīvdienas pēc tam, kad viņi ir nostrādājuši uzņēmumā 60 mēnešus. Papildu plānos var paredzēt brīvdienu piešķiršanu mainīgos datumos vai amata priekšrocības, piemēram papildu brīvdienu piešķiršanu tikai vadošiem darbiniekiem.

- **Darbinieku atvaļinājumu un prombūtnes plānu reģistrēšana individuāli vai, veicot masveida piešķiri, pamatojoties uz amata kritērijiem.**

    Var izmantot vairākus ar amatu saistītus filtrus, lai piešķirtu atvaļinājuma plānu darbinieku grupai. Personāla vadība var skatīt katra darbinieka reģistrētos atvaļinājuma un prombūtnes plānus. Vai arī personāla vadība var skatīt visus plānus un saistītās darbinieku reģistrācijas.

- **Atvaļinājumu un prombūtnes laika plānu pārtraukšana.**

    Atvaļinājumu un prombūtnes laika plānus var pārtraukt, padarot tos neaktīvus un apturot papildu uzkrājumu veidošanu. Darbinieku uzkrājumi tiek apturēti, ja tiek pārtrauktas darba attiecības.  

- **Tiesību un dotāciju pielāgošana.**

    Darbinieks var tikt reģistrēts augstākā plāna pakāpē, izmantojot darbinieka raksturīgo datumu, lai ignorētu darbinieka noklusējuma plāna piedāvājumu. Var tikt veiktas manuālas korekcijas attiecībā uz darbinieku atvaļinājumu un prombūtnes atlikumu plāna reģistrācijas brīdī vai arī personāla vadība var veikt manuālas korekcijas jebkurā brīdī. 

- **Darbplūsmas lietošana prombūtnes pieprasījumiem.**

     Darbplūsmu var pielāgot un lietot prombūtnes pieprasījumiem atbilstoši organizācijas prasībām.  

- **Darbinieku prombūtnes laika atlikuma izsekošana.**

    Darbinieki, viņu vadītāji un personāla vadība var skatīt atvaļinājumu un prombūtnes laika atlikumus. Personāla vadība var izmantot interaktīvu pārskatus, lai izsekotu plānu reģistrācijas un prombūtnes laiku pēc veida. 

- **Prombūtnes pieprasījumu iesniegšana.**

    Darbinieki var iesniegt prombūtnes laika pieprasījumus atbilstoši pieejamām stundām. Pieprasījumi var būt vienkārši vienas dienas pieprasījumi vai vairāku dienu pieprasījumi, tostarp vairāki atvaļinājumu un prombūtnes laika veidi. Ja nav iespējota darbplūsma, pieprasījumi tiek automātiski apstiprināti. Ja ir iespējota darbplūsma, apstiprinājumi var tikt apstiprināti automātiskai vai arī var tikt pieprasīta parakstīšana, atkarībā no darbplūsmas konfigurācijas.

