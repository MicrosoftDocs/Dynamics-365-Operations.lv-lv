---
title: Attract līdzekļi un iespējas
description: Šajā tēmā ir aprakstīti programmā Attract pieejamie līdzekļi jauna darbinieka pieņemšanas procesa pārvaldībai.
author: rschloma
manager: AnnBe
ms.date: 08/01/2017
ms.topic: article
ms.prod: ''
ms.service: dynamics-365-talent
ms.technology: ''
audience: Application User
ms.reviewer: rschloma
ms.search.scope: Core, Talent
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: rschloma
ms.search.validFrom: 2017-07-01
ms.dyn365.ops.version: AX 7.0.0
ms.openlocfilehash: dd65def0006445da1a8d07577cf5ef05178c19bd
ms.sourcegitcommit: 0f530e5f72a40f383868957a6b5cb0e446e4c795
ms.translationtype: HT
ms.contentlocale: lv-LV
ms.lasthandoff: 01/29/2019
ms.locfileid: "305318"
---
# <a name="attract-features-and-capabilities"></a>Attract līdzekļi un iespējas

[!include [banner](includes/banner.md)]

Programma Attract nodrošina iespējas jauna darbinieka pieņemšanas procesa pārvaldībai. Kandidātus var pievienot atvērtām vakancēm, un viņus var pārcelt no viena posma uz citu, līdz tiek sniegts piedāvājums vai pieteikums tiek noraidīts. Katra posma ietvaros ar kandidātiem tiek veiktas tādas aktivitātēm kā izvērtēšanas zvani, novērtējumi un intervijas. Pēc pieteikšanās kandidāti saņem e-pasta ziņojumu ar aicinājumu pierakstīties programmā Attract, kur viņi var sekot līdzi vakances un sava pieteikuma statusam. Viņi var arī atbildēt uz visiem viņiem piešķirtajiem uzdevumiem.

Šajā tēmā ir aprakstīti programmā Attract pieejamie līdzekļi.

## <a name="attract-dashboard"></a>Attract informācijas panelis
Informācijas panelī darbā pieņemšanas grupas dalībnieki var skatīt detalizētu informāciju par vakancēm, ar kurām viņi ir saistīti. Turklāt par pieņemšanu darbā atbildīgais vadītājs vai personāla atlases darbinieks var izmantot informācijas paneli, lai pievienotu jaunus darbus programmai Attract, izveidojot darbus pa vienam vai vienlaikus importējot vairākus darbus no Microsoft Excel izklājlapas.

## <a name="jobs"></a>Darbi
Lapā **Darbs** var skatīt un rediģēt detalizētu informāciju, piemēram, pienākumu aprakstu un vakances atrašanās vietu. Lapā **Darbs** arī tiek veidota darbā pieņemšanas grupa un varat pievienot vai mainīt grupā ietvertos personāla atlases darbiniekus un intervētājus. Lapā **Darbs** varat arī pievienot jaunus kandidātus.

## <a name="candidates"></a>Kandidāti
Kandidātus var pievienot vakancei pa vienam vai pa vairākiem, augšupielādējot informāciju no Excel izklājlapas. Visi kandidāti tiek automātiski pievienoti posmam Pieteikšanās, kas ir katras vakances darbā pieņemšanas procesa pirmais posms. Šī posma laikā var skatīt un pārvaldīt visu kandidāta pieteikuma informāciju. Var augšupielādēt un skatīt papildu dokumentus, kā arī kontaktinformāciju, piemēram, e-pasta adreses, tālruņa numurus un saites uz sociālo tīklu kontiem. Ja kandidāts nodrošina saiti uz savu LinkedIn profilu un ir iestatīta LinkedIn integrācija, tiek rādīts kandidāta profils. (Lai varētu izmantot LinkedIn integrāciju, ir nepieciešama LinkedIn Recruiter licence.)

## <a name="stages"></a>Posmi
Programma Attract nodrošina iepriekš definētu darbā pieņemšanas procesu, kas sastāv no četriem pamata posmiem: Pieteikšanās, Atlase, Intervija un Piedāvājums. Jaunie kandidāti tiek pievienoti posmam Pieteikšanās, kura ietvaros tiek pārskatīts viņu CV, pavadvēstule, portfelis un citi pieteikuma dokumenti. Pēc tam kandidāti var tikt pārcelti uz posmu Atlase, kura ietvaros viņi tiek uzaicināti uz atlases tālruņa sarunu vai Skype videointerviju. Par pieņemšanu darbā atbildīgais vadītājs un personāla atlases darbinieks var sniegt atsauksmes par kandidātiem un pārcelt viņus uz nākamo posmu Intervija. Pēc tam tiek ieplānotas intervijas klātienē, kurās piedalās pieejamie darbā pieņemšanas grupas dalībnieki. Šīs intervijas var būt dažāda ilguma personiskas intervijas vai paneļintervijas. Pēc intervijām tiek fiksētas un pārskatītas atsauksmes no intervijas darba grupas. Pēc tam atlasītie kandidāti tiek pārcelti uz beigu posmu Piedāvājums. Šī posma laikā tiek sniegts piedāvājums un veikta sagatavošanās kandidāta novērtēšanai un apstiprināšanai.

## <a name="candidate-app"></a>Kandidāta programma
Tiklīdz kandidāti tiek pievienots kādai vakancei, viņi saņem e-pasta ziņojumu, kurā ir ietverta tīmekļa programmas iegūšanas saite. Šajā programmā ir sniegta detalizēta informācija par vakanci, un tā tiek izmantota, lai sazinātos ar darbā pieņemšanas grupu. Kandidāti var to izmantot arī informācijas sniegšanai par savu pieejamību intervijām.
