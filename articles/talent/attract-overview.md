---
title: "Attract pārskats"
description: "Programma Attract nodrošina iespējas jauno talantu nolīgšanas procesa pārvaldīšanai. Kandidātus var pievienot atvērtiem darbiem un pārcelt no viena posma uz citu, līdz piedāvājums tiek pagarināts vai pieteikums tiek noraidīts."
author: rschloma
manager: AnnBe
ms.date: 08/01/2017
ms.topic: article
ms.prod: 
ms.service: dynamics-ax-talent
ms.technology: 
audience: Application User
ms.reviewer: rschloma
ms.search.scope: Core, Talent
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: rschloma
ms.search.validFrom: 2017-07-01
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: 7d6bf4dd5aad3aae93bf1273e8fe576f4e7be278
ms.contentlocale: lv-lv
ms.lasthandoff: 11/03/2017

---
# <a name="attract-overview"></a>Attract pārskats
Programma Attract nodrošina iespējas jauno talantu nolīgšanas procesa pārvaldīšanai. Kandidātus var pievienot atvērtiem darbiem un pārcelt no viena posma uz citu, līdz piedāvājums tiek pagarināts vai pieteikums tiek noraidīts. Katrā posmā kandidāti virzās caur tādām aktivitātēm kā izvērtēšanas zvani, novērtējumi vai interviju plānošana. Pēc pieteikšanās kandidāti saņem e-pasta ziņojumu ar aicinājumu pierakstīties programmā Attract, kur viņi var sekot līdzi darba statusam, savam pieteikumam, un atbildēt uz visiem viņiem piešķirtajiem uzdevumiem.

Programma Attract nodrošina tālāk noradītos līdzekļus.

### <a name="attract-dashboard"></a>Attract informācijas panelis
Šeit nolīgšanas grupas dalībnieki var redzēt detalizētu informāciju par darbiem, kuros viņi piedalās. Turklāt par pieņemšanu darbā atbildīgais vadītājs vai personāla atlases darbinieks šeit programmai Attract var pievienot jaunu darbu, vai nu izveidojot vienu darbu atsevišķi, vai arī no Excel izklājlapas importējot vairākus darbus vienlaikus.

### <a name="jobs"></a>Darbi
Lapā **Darbs** var skatīt un rediģēt detalizēto informāciju, piemēram, pienākumu aprakstu un darba atrašanās vietu. Lapā **Darbs** tiek komplektēta nolīgšanas darba grupa, un šajā lapā varat pievienot vai mainīt darba grupas personāla atlases darbiniekus un intervētājus. Lapā **Darbs** varat arī pievienot jaunus kandidātus.

### <a name="candidates"></a>Kandidāti
Kandidātus darbam var pievienot atsevišķi vai lielākā skaitā augšupielādēt no Excel izklājlapas. Visi kandidāti tiek automātiski pievienoti pirmajam posmam — jebkurā darbā pieņemšanas procesa posmam Pieteikšanās. Šeit var redzēt un pārvaldīt visu kandidātu pieteikumu informāciju. Var augšupielādēt un apskatīt papildu dokumentus kopā ar kontaktinformāciju, piemēram, e-pasta adresēm, tālruņa numuriem un saitēm uz viņu sociālo tīklu kontiem. Ja kandidāts norādīja saiti uz savu LinkedIn profilu un ir iestatīta LinkedIn integrācija (tam ir nepieciešama LinkedIn personāla atlases darbinieka licence), tiks parādīts kandidāta profils.

### <a name="stages"></a>Posmi
Programma Attract nodrošina iepriekš definētu darbā pieņemšanas procesu, kas sastāv no četriem pamata posmiem: Pieteikšanās, Atlase, Intervija un Piedāvājums. Jauni kandidāti sāk no pieteikšanās posma, kur tiek pārskatīti viņu CV, pavadvēstules, portfeļi un citi pieteikuma dokumenti. No turienes kandidāts var pāriet uz atlases posmu, kur viņš tiek ielūgts uz dalību atlases tālruņa sarunā vai Skype videointervijā. Par pieņemšanu darbā atbildīgais vadītājs un personāla atlases darbinieks var sniegt atsauksmes par kandidātu un pārcelt viņu uz nākamo posmu. Pēc tam tiek plānotas personiskas intervijas ar pieejamajiem nolīgšanas darba grupas dalībniekiem, un tās var pielāgot par dažāda ilguma intervijām “viens pret vienu” vai paneļintervijām. Pēc intervijām tiek fiksētas un pārskatītas atsauksmes no intervijas darba grupas. Atlasītie kandidāti tiek pārcelti uz beigu posmu, kur tiek veidots piedāvājums un sagatavota viņu pārskatīšana un apstiprināšana. 

### <a name="candidate-app"></a>Kandidāta programma
Līdzko kandidāti ir pievienoti kādam darbam, šie kandidāti saņem e-pasta ziņojumu ar saiti programmas saņemšanai. Šī tīmekļa programma kandidātiem nodrošina detalizētu informāciju par darbu, un tā ir rīks saziņai ar nolīgšanas darba grupu. Kandidāti var arī iesniegt savu pieejamību intervijām.

