---
title: Inteliģentie ieteikumi
description: Šajā tēmā ir paskaidrots, kā var izmantot algoritmisko mācīšanos, lai sniegtu ieteikumus darbiem un darba kandidātiem.
author: andreabichsel
manager: AnnBe
ms.date: 03/25/2019
ms.topic: article
ms.prod: ''
ms.service: dynamics-365-talent
ms.technology: ''
ms.search.form: ''
audience: Application User
ms.reviewer: anbichse
ms.search.scope: Talent, Core
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: anbichse
ms.search.validFrom: 2018-10-15
ms.dyn365.ops.version: Talent October 2018 update
ms.openlocfilehash: fb31b413cfe3cd168bbb12ce6070325ff5f736da
ms.sourcegitcommit: dd1e1636d351a15f9c1b6808bea359417a9bd690
ms.translationtype: HT
ms.contentlocale: lv-LV
ms.lasthandoff: 03/25/2019
ms.locfileid: "896561"
---
# <a name="intelligent-recommendations"></a>Inteliģentie ieteikumi

[!include[banner](../includes/banner.md)]

Algoritmiskā mācīšanās var noderēt personāla atlases darbiniekiem un darbā pieņemšanas vadītājiem, lai ātri atpazītu amatiem piemērotākos kandidātus. Tā var noderēt arī potenciālajiem darba ņēmējiem, lai atrasto savam profilam un interesēm vispiemērotāko amatu. Izmantojot šos līdzekļus un sniedzot atsauksmes, laika gaitā ieteikumi uzlabojas.

> [!NOTE] 
> - Inteliģento ieteikumu līdzekļi ir pieejami tikai kopā ar [visaptverošo darbā pieņemšanas pievienojumprogrammu](https://docs.microsoft.com/en-us/dynamics365/unified-operations/talent/attract-comprehensive-hiring).
> - Šajā tēmā minētā funkcionalitāte ir pieejama kā daļa no priekšskatījuma laidiena. Saturs un funkcionalitāte var tikt mainīti. Lai lietotu šo funkciju, lūdziet administratoram iespējot to, izmantojot sadaļu **Administratora iestatījumi** programmā Attract. Iestatiet vienumiem **Kandidāta ieteikums**, **Darba ieteikums** un **Potenciālā kandidāta ieteikums** opciju **Ieslēgts**. Papildinformāciju skatiet tēmā [Piekļuve priekšskatījuma līdzekļiem programmā Talent](https://docs.microsoft.com/en-us/dynamics365/unified-operations/talent/access-preview-feature). 


## <a name="candidate-recommendations"></a>Kandidātu ieteikumi

Tā kā darba piedāvājumi var piesaistīt simtiem kandidātu, personāla atlases darbiniekiem un darbā pieņemšanas vadītājiem varētu būt sarežģīti atrast kandidātus, kuru prasmes un līdzšinējā darba pieredze vislabāk atbilst nepieciešamajiem amatiem. Analizējot korelāciju starp darba pienākumu aprakstu un prasībām un datiem no kandidātu CV un profiliem, var izmantot algoritmisko mācīšanos, lai veidotu kandidātu ieteikumus. Kandidātu ieteikumi var noderēt personāla atlases darbiniekiem un darbā pieņemšanas vadītājiem, lai atpazītu labākos talantus un ātrāk pārceltu tos uz interviju posmu. Ikvienam darbam, kuram pastāv vairāk nekā desmit kandidātu vai potenciālo darba ņēmēju, kam ir CV vai aizpildīti profili, kandidāti vai potenciālie darba ņēmēji, kas darba prasībām atbilst vislabāk, tiek rādīti lapas **Darbs** sadaļā **Apsveramie kandidāti**.

Ikvienam ieteiktajam kandidātam kandidāta kartītē varat atlasīt **Skatīt kandidātu**, lai pārskatītu šī kandidāta profilu un rīkotos saistībā ar šo pieteikumu. Varat izmantot daudzpunktes pogu (**...**), lai kandidāta profilu atvērtu jaunā cilnē. Šo daudzpunktes pogu varat arī izmantot, lai sniegtu atsauksmes par attiecīgo ieteikumu. Šādi jūs palīdzat pielāgot ieteikumu programmu un uzlabot turpmākos ieteikumus. Visi ieteikumi, kas jums nepatīk, tiek izņemti no sadaļas **Apsveramie kandidāti**, kad atsvaidzināt lapu **Darbs**. Atsauksmju kartīti varat izmantot, lai norādītu, kādēļ attiecīgais ieteikums nebija noderīgs.

## <a name="job-recommendations"></a>Darbu ieteikumi 

Kad potenciālais darbinieks izmanto karjeras vietni, lai pieteiktos kādam darbam, Attract iesaka citus attiecīgajā organizācijā pieejamos amatus. Šie ieteikumi ir balstīti uz potenciālā darba ņēmēja iepriekšējiem pieteikumiem un CV vai kandidāta profilu. Tādēļ darbu ieteikumi palīdz potenciālajiem darba ņēmējiem ātri atpazīt sev vispiemērotākos darbus. Darbu ieteikumi potenciālajiem darba ņēmējiem tiek piedāvāti, ja karjeras vietnē ir publicēti vairāk nekā desmit darbi. Potenciālie darba ņēmēji no ieteikuma kartītes var atvērt detalizētu informāciju par attiecīgo darba sludinājumu. Viņi var arī sniegt atsauksmes par ieteikumiem, lai palīdzētu uzlabot turpmākos ieteikumus.

## <a name="prospect-recommendations"></a>Potenciālo kandidātu ieteikumi 

Kad atbrīvojas jauns amats, visu iepriekšējo pieteikuma iesniedzēju un kandidātu kopuma izskatīšana var aizņemt ilgu laiku. Lai saņemtu programmas Attract palīdzību, varat izmantot viedos algoritmiskās mācīšanās algoritmus. Tas nozīmē, ka Attract izskata visus kandidātus un iesaka atbilstošos kandidātus, tiklīdz izveidojat darbu. Lai skatītu šos ieteikumus, iespējojiet darbam posmu **Potenciālais kandidāts**. Programmai Attract var būt nepieciešams zināms laiks, lai skenētu visu kandidātu datu bāzi un lai sniegtu ieteikumus.

Ieteikumi tiek parādīti kā kartītes cilnē **Potenciālie kandidāti** visiem darbiem, kuriem ir iespējots posms **Potenciālie kandidāti**. Šajās kartītēs ir minētas prasmes, kas norādītas potenciālā kandidāta profilā, kā arī informācija par izglītības kvalifikāciju. Ja atrodat piemērotu ieteikumu, varat pievienot kandidātu kā potenciālu kandidātu attiecīgajam darbam.

> [!NOTE]
> Ja programmas Attract lietošanu uzsākāt nesen, pirms šīs iespējas izmantošanas ir nepieciešami vismaz 10 kandidāti, kuriem ir pilns profils vai CV.

Lai izvairītos no iespējamas neobjektivitātes ieteikumos, programma Attract skenē kandidātu profilus tikai, lai iegūtu informāciju par prasmēm, kvalifikācijām un citiem atslēgvārdiem, kuri atbilst pienākumu aprakstam. Turklāt Attract pirms novērtēšanas noņem no kandidātu profiliem personas identifikācijas informāciju.
