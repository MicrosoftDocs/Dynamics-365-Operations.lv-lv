---
title: Projekta darba laika uzskaites tabulas mobilā programma
description: Šajā tēmā ir sniegta informācija par Microsoft Dynamics 365 Project Timesheet mobilo programmu. Project Timesheet mobilā programma ļauj lietotājiem iesniegt un apstiprināt projektu darba laika uzskaites tabulas savā mobilajā ierīcē.
author: abruer
manager: AnnBe
ms.date: 04/08/2019
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: josaw
ms.search.scope: Core, Operations
ms.custom: ''
ms.assetid: ''
ms.search.region: Global
ms.search.industry: Service industries
ms.author: josaw1
ms.dyn365.ops.version: 10
ms.search.validFrom: 2019-01-15
ms.openlocfilehash: a475085001b8fa10814c864ef35129eb6ebfdfef
ms.sourcegitcommit: 2b890cd7a801055ab0ca24398efc8e4e777d4d8c
ms.translationtype: HT
ms.contentlocale: lv-LV
ms.lasthandoff: 05/07/2019
ms.locfileid: "1529883"
---
# <a name="microsoft-dynamics-365-project-timesheet-mobile-application"></a>Microsoft Dynamics 365 Project Timesheet mobilā programma

[!include [banner](../includes/banner.md)]

## <a name="overview"></a>Kopsavilkums

Microsoft Dynamics 365 Project Timesheet mobilā programma ļauj lietotājiem iesniegt un apstiprināt projektu darba laika uzskaites tabulas savā mobilajā ierīcē (iPhone vai Android). Šī mobilā programma uzlabo darba laika uzskaites tabulu funkcionalitāti programmas Microsoft Dynamics 365 for Finance and Operations projektu pārvaldības un grāmatvedības apgabalā, uzlabojot lietotāja produktivitāti un efektivitāti, kā arī ļauj savlaicīgi ievadīt un apstiprināt projekta darba laika uzskaites tabulas.

## <a name="download-and-install-the-mobile-app"></a>Mobilās programmas lejupielāde un instalēšana

Lejupielādējiet un instalējiet Microsoft Dynamics 365 Project Timesheet mobilo programmu operētājsistēmai Android vai iPhone no mobilās ierīces veikala.

## <a name="enable-the-app"></a>Programmas iespējošana 

Programmā Dynamics 365 for Finance and Operations ir jāiespējo Project Timesheet mobilā programma. Lai iespējotu funkciju, dodieties uz sadaļu **Projektu pārvaldības un uzskaites parametri \> Darba laika uzskaites tabulas** un atlasiet parametru **Iespējot Microsoft Dynamics 365 Project Timesheet**.

## <a name="sign-in-to-the-app"></a>Pieteikšanās mobilajā programmā

1.  Palaidiet programmu savā mobilajā ierīcē.

2.  Ievadiet savu Microsoft Dynamics 365 for Finance and Operations vietrādi URL.

3.  Pirmajā pierakstīšanās reizē tiek prasīts ievadīt lietotājvārdu un paroli. Ievadiet savus akreditācijas datus.

4.  Notiek pieteikšanās noklusējuma uzņēmumā.

## <a name="submit-a-project-timesheet"></a>Projekta darba laika uzskaites tabulas iesniegšana

Programmā var izveidot un iesniegt projekta darba laika uzskaites tabulu. Jaunas darba laika uzskaites tabulas pamatā var būt informācija no iepriekšējās darba laika uzskaites tabulas, saglabātajām rindām vai projekta piešķirēm. Ja tiekat nozīmēts kā pārstāvis, jūs varat arī aizpildīt cita darbinieka darba laika uzskaites tabulu. Lai izveidotu darba laika uzskaites tabulu kā pārstāvis, atlasiet pogu **Izvēlnes** un pēc tam atlasiet resursa nosaukumu.

Darba laika uzskaites lapā tiek izveidota jauna darba laika uzskaites tabula darba laika uzskaites tabulas periodam saskaņā ar pašreizējo datumu. Tiek parādīta darba nedēļa. Ja darba laika uzskaites tabulas periods aptver vairākas nedēļas, darba nedēļas tabulās var atlasīt citu darba nedēļu.
Ja darba laika uzskaites tabula pastāv pašreizējam datumam, tas tiks parādīts. Ja nepieciešams izveidot jaunu darba laika uzskaites tabulu citam darba laika uzskaites tabulas periodam, atlasiet pogu **Izvēlnes** un pēc tam atlasiet **Jauna darba laika uzskaites tabula**.

Lai ievadītu projekta informāciju, noklikšķiniet uz darbības **Pievienot laiku** vai **Kopēt laiku no**. Darbība **Kopēt laiku no** kopē projekta rindas informāciju, bet nekopē stundas. Izvēlnē **Kopēt laiku no** ir ietvertas tālāk norādītās opcijas.

- **Kopēt no esošās darba laika uzskaites tabulas** — kopēt darba laika uzskaites tabulas rindas no esošās darba laika uzskaites tabulas.

- **Kopēt no izlases** — izveidot jaunas darba laika uzskaites tabulas rindas, izmantojot darba laika uzskaites tabulas iestatījumus, kas ir atlasīti kā izlase.

- **Kopēt no piešķires** — izveidot jaunu darba laika uzskaites tabulas rindas no piešķirtajiem projektiem.

Parādītā informācija par projektu ir atkarīga no mobilās ierīces parametriem, kurus varat definēt lapā **Projektu pārvaldības un uzskaites parametri**.

Laukā **Juridiska persona** atlasiet juridisko personu, kurai tiek izpildīts projekta darbs. Lauks **Juridiska persona** ir pieejams tikai tad, ja juridiskajai personai ir iespējots starpuzņēmuma darba laika uzskaites tabulas atbalsts.

Atlasiet debitoru, kurš ir saistīts ar darba laika uzskaites tabulas projektu. Sākotnējā Android laidienā netiek atbalstīta debitora veikta ievade, jo vispirms ir jāatlasa projekts. Ja vispirms tiek atlasīts projekts, lauks **Debitors** tiek aizpildīts automātiski.

Laukā **Projekts** atlasiet projektu, kam tiek ievadīts laiks. Lauks **Debitors** tiek aizpildīts automātiski.

Debitoru un projekta meklēšanas rezultāti ļauj meklēt gan debitorus, gan projektus.

Ja nepieciešams, atlasiet informāciju laukā **Kategorija**, **Darbība**, **Rindas rekvizīts**, **PVN grupa** un **Krājumu PVN grupa**. Šos laukus var ignorēt.

Laukā **Rindas rekvizīts** tiek iestatīta noklusējuma vērtība, ņemot vērā projektu pārvaldības un uzskaites parametrus. Ja projekta/kategorijas un kategorijas/resursa parametri ir iespējoti, laukā **Rindas rekvizīts** tiek iestatīta noklusējuma vērtība, kura ir definēta šai validācija. Ja projekta/kategorijas un kategorijas/resursa parametri nav iespējoti, pēc noklusējuma tiek iestatīta lauka **Rindas rekvizīts** vērtība saskaņā ar datiem lapas **Projektu pārvaldības un uzskaites parametri** laukā **Iespējot noklusēto rindas rekvizītu**. Lauka **Rindas rekvizīts** vērtību var ignorēt.

Lai varētu pievienot laiku, atlasiet dienu. Ievadiet stundu skaitu, ko esat strādājis katru dienu.

Lai pievienotu komentārus par ievadītajām stundām, noklikšķiniet uz **Pievienot komentārus** un pēc tam ievadiet komentārus iekšējai auditorijai, klientu auditorijai vai abiem.
Iekšējos komentārus var apskatīt projektu vadītāji. Debitora komentāri ir iekļauti rēķinos.

Lai saglabātu rindu izlasē, atzīmējiet izvēles rūtiņu un pēc tam noklikšķiniet uz **Saglabāt izlasi**.

Finanšu dimensijas un pielikumu atbalsts netiek mobilās programmās netiek atbalstīts.

Lai pabeigtu jūsu darba laika uzskaites tabulas, turpiniet pievienot projekta rindas, kā nepieciešams.

Noklikšķiniet uz **Iesniegt**, lai nosūtītu darba laika uzskaites tabulu uz apstiprināšanas darbplūsmu.

## <a name="review-timesheets"></a>Darba laika uzskaites tabulu pārskatīšana

Pārskatāmo darba laika uzskaites tabulu saraksts ir pieejams izvēlnē. Šī opcija ir pieejama tikai tad, ja jūs esat iecelts par darbplūsmas apstiprinātāju. Tiek atbalstīts gan virsraksta, gan rindas apstiprinājums. Rindas līmeņa apstiprināšana piedāvā iespēju atzīmēt apstiprināšanai vienu vai vairākas rindas. Kad darba laika uzskaites tabulas informācija ir pārskatīta, noklikšķiniet uz **Apstiprināt**, **Deleģēt** vai **Atgriezt**, lai turpinātu darbplūsmu.
