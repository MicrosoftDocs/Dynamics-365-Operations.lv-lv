---
title: "Veiktspējas pārvaldības apskats"
description: "Veiktspējas pārvaldības process darbiniekiem ļauj dokumentēt savu veiktspēju un apspriest to ar savu vadītāju. Savukārt vadītāji pēc tam darbiniekiem var sniegt atsauksmes un ieteikumus."
author: twheeloc
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
audience: Application User
ms.search.scope: Operations, Core
ms.custom: 221024
ms.assetid: d88e30ab-c6e9-4daf-b89d-f4386a299e22
ms.search.region: Global
ms.author: mfalkner
ms.search.validFrom: 2016-11-30
ms.dyn365.ops.version: Version 1611
translationtype: Human Translation
ms.sourcegitcommit: 81b5c9056001b26c33b2b42a95711ff5b50243e6
ms.openlocfilehash: 4bd934091c80ab9a4d244499d2bce2c4646c3e99
ms.lasthandoff: 03/31/2017


---

# <a name="performance-management-overview"></a>Veiktspējas pārvaldības apskats

[!include[banner](includes/banner.md)]


Veiktspējas pārvaldības process darbiniekiem ļauj dokumentēt savu veiktspēju un apspriest to ar savu vadītāju. Savukārt vadītāji pēc tam darbiniekiem var sniegt atsauksmes un ieteikumus.  

Kā redzams nākamajā diagrammā, pastāv trīs lapas, kas jums palīdz pārvaldīt procesu:

-   Veiktspējas žurnāls
-   Mērķi
-   Veiktspējas pārskats

Nākamajā diagrammā ir parādīts, kā veiktspējas pārvaldības galvenie komponenti ir savstarpēji saistīti. [![Pārskats par veiktspējas procesu](./media/hcm_performanceoverviewdiagram-300x189.png)](./media/hcm_performanceoverviewdiagram.png)    

## <a name="performance-journal"></a>Veiktspējas žurnāls
Pirms jūs kā darbinieks pabeidzat savu pārskatu, jūs bieži vien apkopojat informāciju par aktivitātēm vai notikumiem, kuri papildina jūsu panākumu sarakstu attiecīgajā pārskata periodā. Veiktspējas žurnāls ir tā vieta, kur varat dokumentēt šīs aktivitātes un notikumus. Turklāt varat izveidot gaidāmās darbības, kas ir jāpaveic, lai palīdzētu jums sasniegt kādu mērķi, nodrošināt atbilstību attīstības plāna prasībām vai izpildīt veiktspējas saistības. Veiktspējas žurnāli nav obligāti, lai varētu izveidot mērķus vai veiktspējas pārskatus 

Pastāv divas versijas veiktspējas žurnāla versijas: darbinieku versija, kas ir pieejama no darbvietas **Darbinieku pašapkalpošanās** (**Employee Self-Service — ESS**), un vadītāju versija, kas ir pieejama no darbvietas **Vadītāja pašapkalpošanās** (**Manager Self-Service — MSS**). Darbinieki var veidot žurnālus par sevi un var izvēlēties tos kopīgot to savu vadītāju. Vadītāji var veidot žurnālus par savu darba grupu un var izvēlēties tos kopīgot to saviem darbiniekiem. 

Ja **veiktspējas žurnāla** lapai piekļūstat no darbvietas **ESS**, tad šajā lapā jums ir atļauts iegūt tālāk uzskaitīto informāciju.

-   Aktivitātes nosaukums
-   Aktivitātes apraksts, kas ietver detalizētu informāciju par šo aktivitāti
-   Žurnāla izveidošanas datums
-   Datumi, kad aktivitāte tika sākta un pabeigta
-   Statusa iestatījums, kas norāda, vai aktivitāti var kopīgot ar darbinieka vadītāju
-   Iestatījums, kas norāda, vai ieraksts ir daļa no attīstības plāna
-   Atslēgvārdi, kas jums palīdz meklēt līdzīgus veiktspējas žurnāla vienumus

Veiktspējas žurnālu varat arī saistīt ar ārēju vietni, saglabājot šīs vietnes vietrādi URL. Ja žurnāls ir saistīts ar mērķiem vai veiktspējas pārskatiem, to ir iespējams arī saistīt ar vienu vai vairākiem šādiem elementiem. Ja veiktspējas žurnālam piekļūstat no lapas **MSS**, varat ievadīt to pašu informāciju, ko varat ievadīt darbinieka žurnālam. Papildus varat norādīt darbinieku, kam šis žurnāls tiek veidots. Varat izvēlēties, vai vadītāja žurnālu kopīgot ar jūsu darbinieku.

### <a name="praise"></a>Uzslava

Veiktspējas žurnālā ir papildu līdzeklis ar nosaukumu Uzslava. Kad noklikšķināt uz **Sūtīt uzslavu**, varat atlasīt kādu darbinieku un sniegt atsauksmes par šo darbinieku pa e-pastu. Šis ziņojums ir nosūtīts darbiniekam, kurš tiek uzslavēts, šī darbinieka vadītājam, darbiniekam, kurš sūta uzslavu, jā arī šī darbinieka vadītājam. Veiktspējas žurnāla ieraksts tiek izveidots katrai personai, kura saņem uzslavas ziņojumu.

## <a name="goals"></a>Mērķi
**Veiktspējas mērķu** lapa jums palīdz sekot līdzi mērķiem, kurus sev izveidojāt pats vai kurus jums izveidoja jūsu vadītājs. Varat izveidot neierobežotu skaitu mērķu, un šos mērķus var izvietot dažādos periodos un veiktspējas pārskatos. Varat arī izveidot vienkāršus vai sarežģītus mērķus, atkarībā no informācijas apjoma, ko vēlaties ievadīt par mērķi. Veiktspējas pārskatos mērķi nav obligāti. 

Pamata mērķim ir jāiekļauj tālāk uzskaitītā informācija.

-   Īss nosaukums
-   Garāks mērķa apraksts
-   Prognozētais mērķa sākuma datums
-   Prognozētais mērķa pabeigšanas datums

Lai palīdzētu mērķus sakārtot, varat arī norādīt mērķa kategoriju. Vadītājiem būs redzams arī tās personas vārds, kurai attiecīgais mērķis ir piešķirts. 

Ja jums ir detalizētākas instrukcijas par kādu mērķi, varat izveidot mērķa tēmas. Šīs tēmas ietver virsrakstu un aprakstu. Var ietvert tik daudz tēmu, cik vien jums nepieciešams, lai palīdzētu nodrošināt, ka detalizētā informācija par mērķi ir skaidra gan darbiniekam, gan vadītājam. Gan darbinieki, gan vadītāji var ievadīt komentārus par mērķu izpildes gaitu. 

Bieži vien mērķiem ir izmērāmi rezultāti. Varat pievienot mērījumus, lai sekotu līdzi mērķa paredzētajiem rezultātiem un faktiskajiem rezultātiem. Ja mērījums ir ambiciozs mērķis, varat atzīmēt šo mērījumu, izmantojot opciju **Ambiciozais mērķis**. 

Jūsu veiktspējas žurnāls ietvers aktivitātes, kas vadītājam sniedz papildinformāciju par to, kā jūs sasniedzāt savu mērķi. Ja ar šo mērķi esat saistījis kādu veiktspējas žurnālu, tas tiek rādīts attiecīgā mērķa sadaļā **Aktivitātes**. No **veiktspējas mērķu** lapas varat arī pievienot jaunu veiktspējas žurnālu. Šis veiktspējas žurnāls automātiski tiks saistīts ar šo mērķi. 

Ja vēlaties mērķim pievienotu kādu dokumentu, piemēram, sertifikātu par pabeigšanu, to varat pievienot **veiktspējas mērķu** lapas sadaļā **Pielikumi**. Ir nodrošināts dokumentu skatītājs, lai jūs varētu ātri skatīt jebkura pievienotā dokumenta saturu. 

No mērķa varat izveidot veidni un pēc tam šo veidni izmantot, lai izveidotu jaunus mērķus, kuri ir balstīti uz šo veidni. Kad no mērķa veidojat veidni, tiek saglabāts apraksts, tēmas un mērķa mērījumi. Taču visi faktiskie mērījumi, pabeigšanas datumi un tēmu komentāri tiek noņemti.

## <a name="performance-reviews"></a>Veiktspējas pārskati
Veiktspējas pārskati oficiālāk tiek saukti par diskusijām. Tagad tie ir pietiekami elastīgi, lai atbalstītu pastāvīgu atsauksmju sniegšanu, attīstības plānus un formālākus pārskatus. Varat ātri izveidot mazu tikšanos divām personām, piemēram, sarunai viens-pret-vienu, vai varat veidot sarežģītāku pārskatu, kas atbilst jūsu uzņēmumā izmantotajam pārskatīšanas procesam. 

Tikšanās, piemēram, viens pret vienu, ir vienkāršs pārskats, un tai ir nepieciešams īss nosaukums, garāks apraksts par tikšanās saturu un tikšanās datums. Vienkāršs pārskats ietver to pašu informāciju, kā arī pārskata periodu, kurš tiek apspriests. Vadītājiem būs redzams arī tās personas vārds, kurai attiecīgais pārskats it izveidots. 

Lai izmantotu detalizētākus pārskatus, varat ievilkt aktīvos un pabeigtos mērķus, kā arī ievadīt komentārus par tiem. Visas veiktspējas žurnāla aktivitātes un mērījumi, kas ir saistīti ar mērķi, tiks rādīti šajā pārskatā. Kad pārskats ir pabeigts, tiek saglabāts mērījumu momentuzņēmums, lai saglabātu šo elementu vēsturi pārskata laikā. 

Varat arī izmantot sadaļu **Zināšanas**, lai apspriestu, pārskatītu un novērtētu darbinieka zināšanas. Varat pievienot tik daudz zināšanu, cik jums nepieciešams, un varat izvēlēties, vai attiecīgās zināšanas ir jānovērtē. 

Varat izveidot jaunus pārskatus, kuru pamatā ir jūsu izveidotas veidnes. Piemēram, jums var būt veidne, ko izmantot, tiekoties vienam pret vienu, attīstības plāniem vai periodiskiem pārskatiem. Veidni varat atlasīt, kad veidojat jaunu pārskatu.

## <a name="components-you-can-include-in-performance-reviews"></a>Veiktspējas pārskatos iekļaujamie komponenti
Veiktspējas pārskatos varat iekļaut vairāku tipu informāciju. Šajā informācijas tipu klāstā ietilpst detalizēta informācija par pārskatu, mērījumi, aktivitātes, vērtējumi, izrakstīšanās gadījumi un pielikumi.

### <a name="review-detail"></a>Detalizēta informācija par pārskatu

Varat savus mērķus ievilkt pārskata detalizētajā informācijā un pielikt komentārus par tiem. Varat arī iestatīt zināšanas un pielikt komentārus par tām.

### <a name="measurements"></a>Mērījumi

Varat skatīt ar mērķi vai pārskatu saistītos mērījumus. Varat arī pievienot jaunu mērījumu, kas ir saistīts ar šo pārskatu.

### <a name="activities"></a>Aktivitātes

Varat rādīt veiktspējas žurnāla vienumus, kas ir saistīti ar šo pārskatu. Varat arī pievienot veiktspējas žurnālu, kurš tiks automātiski saistīts ar šo pārskatu.

### <a name="ratings"></a>Vērtējumi

Vērtējumu varat lietot jebkuram mērķim vai zināšanām, kas ir iekļautas pārskatā. Katram pārskatam varat definēt vērtēšanas modeļus. Vērtējumu noklusējuma iestatījumi atrodas lapas **Personāla vadības parametri** sadaļā **Veiktspēja.**

### <a name="sign-offs"></a>Izrakstīšanās gadījumi

Darbinieks un/vai vadītājs pārskatā ir uzskaitīti, pamatojoties uz jūsu atlasītajiem pārskata parametriem. Pārskati var būt obligāti vai neobligāti. Kad visa nepieciešamā izrakstīšanās ir veikta, pārskats tiek atzīmēts ar statusu Pabeigts.

### <a name="attachments"></a>Pielikumi

Pārskatam varat pievienot dokumentu **pārskatu** lapas sadaļā **Pielikumi**. Ir nodrošināts dokumentu skatītājs, lai jūs varētu ātri skatīt jebkura pievienotā dokumenta saturu.

### 

## <a name="workflow-for-performance-management"></a>Veiktspējas pārvaldības darbplūsma
Darbplūsmu Nodarbināto pārskats varat izmantot, lai kontrolētu pārskata apstiprināšanu. Varat arī izlaist automatizēto darbplūsmu un manuāli mainīt pārskata statusa — tādējādi varat izveidot vienkāršākus dokumentus, piemēram, tikšanās vienam pret vienu, bez nepieciešamības izmantot darbplūsmas procesu. Piekļuve pārskatam tiek kontrolēta ar pārskata statusu.

1.  Kad pārskats tiek izveidots, tā statuss ir iestatīts uz **Nav sākts**. Šo pārskatu var rediģēt ikviens.
2.  Kad darbinieks nospiež pogu **Sākt pārskatu**, pārskata statuss tiek iestatīts uz** Notiek**. Pēc tam darbinieks sāk pievienot saturu. Šajā brīdī vadītājs vairs nevar skatīt pārskata dokumentu.
3.  Darbinieks statusu maina uz **Gatavs pārskatīšanai**.
4.  Vadītājs var pievienot komentārus un vērtējumus. Šajā brīdī pārskatu var redzēt tikai vadītājs.
5.  Vadītājs statusu maina uz **Gala pārskats**, lai gan vadītājs, gan darbinieks varētu redzēt šo pārskatu un apspriest to. Parametros varat norādīt, vai šajā brīdī pārskatu ir iespējams rediģēt. Šī darbība ir neobligāta arī tad, ja vadītājs vienkārši vēlas kopīgot pārskatu ar darbinieku un atzīmēt to kā **Pabeigts**, kad viņi ir beiguši.
6.  Kad izrakstīšanās ir pabeigtas, statuss tiek mainīts uz **Pabeigts**. Šajā brīdī pārskatu nevar mainīt.

Darbplūsmai Nodarbinātā pārskats ir divi tālāk aprakstītie elementi.

1.  Apstiprināt pārskatu. Pievienojiet šo elementu, lai kontrolētu statusa maiņu no **Notiek** uz **Gatavs pārskatīšanai**. Mainiet piešķiri, lai izmantotu vadības hierarhiju, kur Employee.line manager level = 1.
2.  Gala pārskats. Pievienojiet šo elementu, lai kontrolētu statusa maiņu no **Gatavs pārskatīšanai** uz **Galīgā pārskatīšana**. Ja vēlaties, lai vadītājs apstiprinātu galīgo pārskatīšanu, mainiet piešķiri, lai izmantotu vadības hierarhiju, kur Employee.line manager level = 1. Mainiet piešķiri uz Darbplūsmas lietotājs, ja vēlaties, lai to apstiprina darbinieks. Ja vēlaties, lai to apstiprinātu gan vadītājs, gan darbinieks, tad darbplūsmai pievienojiet abas darbības un norādiet atbilstošo piešķiri katrai darbībai tādā secībā, kādā vēlaties izpildīt apstiprināšanu.

## <a name="setup"></a>Iestatīšana
Pastāv trīs lapas, kas jums palīdz iestatīt veiktspējas procesa izpildei nepieciešamo informāciju: lapa **mērījumi**, lapa **veiktspējas žurnāla avota veidi** un lapa **pārskatu veidi**.

### <a name="measurements"></a>Mērījumi

Mērījumu lapā varat izveidot standarta mērījumus, kas tiks izmantoti lapās **veiktspējas mērķi** un **pārskati**. Varat izveidot mērījumus, kas ir datumi, summas, daudzumi vai procenti, vai mērījumi, kuru pamatā ir vērtēšanas modelis.

### <a name="performance-journal-source-types"></a>Veiktspējas žurnāla avotu veidi

Veiktspējas žurnāla avotu veidi apraksta, no kurienes veiktspējas žurnāls rodas. Varat redzēt, vai žurnāla elementu pēc noklusējuma varēs redzēt tikai vadītājs, tikai darbinieks, vai gan vadītājs, gan darbinieks. Varat arī iespējot vai atspējot līdzekli Sūtīt uzslavu, mainot uzslavas avota veidu. Pašlaik citus avota veidus nevar atspējot.

### <a name="review-types"></a>Pārskatu tipi

Veiktspējas pārskatu tipi jums palīdzēt kontrolēt pārskata uzvedību. Varat iespējot vai atspējot darbplūsmu kādam pārskatam. Ja pārskatā netiek izmantota darbplūsma, varat definēt noklusējuma statusu, kas tiks izmantots, veidojot šo pārskatu. Varat arī izlemt, vai pārskata izrakstīšana ir jāveic darbiniekam, vadītājam, vai viņiem abiem.




