---
title: "RFM analīzes iestatīšana"
description: "Šajā tēmā skaidrots, kā iestatīt nesenības, biežuma un naudas (RFM) analīzi jūsu debitoriem."
author: josaw1
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
audience: Application User
ms.search.scope: AX 7.0.0, Operations, Core, Retail
ms.custom: 78943
ms.assetid: 8ff9aac3-5ada-4150-85fd-18901c926d53
ms.search.region: global
ms.search.industry: Retail
ms.author: josaw
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: 6b1f91f863c8da35362ebb3036e76aa10d95ba65
ms.openlocfilehash: b6f49413d6226a37e16a30a8f68095211faa6d3d
ms.contentlocale: lv-lv
ms.lasthandoff: 04/26/2017


---

# <a name="set-up-rfm-analysis"></a>RFM analīzes iestatīšana

[!include[banner](includes/banner.md)]


Šajā tēmā skaidrots, kā iestatīt nesenības, biežuma un naudas (RFM) analīzi jūsu debitoriem.

Nesenības, biežuma un naudas (RFM) analīze ir mārketinga rīks, ko jūsu uzņēmums var izmantot, lai novērtētu datus, kas tiek ģenerēti no debitoru pirkumiem. Pēc RFM analīzes iestatīšanas debitoriem tiek piešķirts aprēķinātais RFM rezultāts, balstoties uz to pirkumiem. RFM rezultāts var būt trīsciparu vērtējums vai kopējs skaitlis, atkarībā no tā, kā jūsu organizācija ir konfigurējusi RFM analīzi. Ja jūsu organizācija izmanto trīsciparu vērtējumu, pirmais cipars ir klienta nesenības vērtējums (cik nesen debitors veicis pirkumu jūsu organizācijā). Otrais cipars ir debitora biežuma vērtējums (cik bieži debitors veic pirkumus jūsu organizācijā). Trešais cipars ir debitora naudas novērtējums (cik debitors iztērē, veicot pirkumus jūsu organizācijā). Piemēram, jūsu organizācija ir noteikusi vērtējumus skalā no 1 līdz 5, kur 5 ir visaugstākais vērtējums. Šajā gadījumā debitora vērtējums 535 sniedz šādu informāciju par debitoru:

-   **Nesenības vērtējums 5** — debitors nesen veicis pirkumu.
-   **Biežuma vērtējums 3** — debitors pērk preces no jūsu organizācijas ar vidēju biežumu.
-   **Naudas vērtējums 5** — veicot pirkumu, debitors iztērē ievērojamu naudas summu.

Ja jūsu organizācija vērtējumam izmanto apkopotos skaitļus, individuāli vērtējumi tiek summēti. Tajā pašā piemērā debitora vērtējums ir 13 (5 + 3 + 5).




